# Obnoxious facility location

In un territorio sono presenti diversi centri abitati, di popolazione nota e di cui si conosce la quantità di rifiuti prodotta. Occorre decidere dove realizzare un certo numero di inceneritori in grado di soddisfare la domanda del territorio (processare i rifiuti prodotti). Sono noti i siti potenziali e le caratteristiche dell’impianto realizzabile in ogni sito, fra cui la massima quantità di rifiuti processabile e, in base al tipo di emissioni associate allo specifico impianto, i valori di rischio per ciascuno dei centri abitati. Ogni centro abitato sarà soggetto a un rischio pari alla somma dei rischi per quel centro dovuta a ciascuno degli impianti realizzati. Si localizzino gli impianti necessari a soddisfare la domanda, minimizzando il rischio associato al centro che sopporta il rischio massimo.
